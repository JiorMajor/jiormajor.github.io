<rss xmlns:dc="http://purl.org/dc/elements/1.1/" xmlns:content="http://purl.org/rss/1.0/modules/content/" xmlns:atom="http://www.w3.org/2005/Atom" xmlns:media="http://search.yahoo.com/mrss/" version="2.0"><channel><title>John Major</title><description>A procrastinator's story</description><link>http://localhost:2368/</link><generator>Ghost 0.11</generator><lastBuildDate>Fri, 13 Jan 2017 18:18:55 GMT</lastBuildDate><atom:link href="http://localhost:2368/rss/" rel="self" type="application/rss+xml"/><ttl>60</ttl><item><title>ဇန်နဝါရီ</title><description>&lt;p&gt;၂၀၁၆ ကတည်းက ဘလော့ ရေးမယ်ဆိုပြီး new year resolution လုပ်ခဲ့တာ တနှစ်တောင်ကြာသွားတယ်။ set up တွေဘာတွေလုပ်ပြီးမှ ဘာမှဆက်မလုပ်ဖြစ်တော့ဘူး။ ဘာမှဆက်မဖြစ်လာဘူးဆိုတာ ၂၀၁၆ ကမှ အစစ်&lt;/p&gt;</description><link>http://localhost:2368/january/</link><guid isPermaLink="false">695a14e3-c277-4351-a90e-cd3587b5291b</guid><dc:creator>johnmajor</dc:creator><pubDate>Fri, 13 Jan 2017 16:37:00 GMT</pubDate><content:encoded>&lt;p&gt;၂၀၁၆ ကတည်းက ဘလော့ ရေးမယ်ဆိုပြီး new year resolution လုပ်ခဲ့တာ တနှစ်တောင်ကြာသွားတယ်။ set up တွေဘာတွေလုပ်ပြီးမှ ဘာမှဆက်မလုပ်ဖြစ်တော့ဘူး။ ဘာမှဆက်မဖြစ်လာဘူးဆိုတာ ၂၀၁၆ ကမှ အစစ်။ ၂၀၁၅မှာတုန်းက ကျောင်းသားဘဝမှာ စာတွေလုပ်ခဲ့ပင်ပန်းခဲ့တယ်ဆိုပြီး ၂၀၁၆ တနှစ်လုံး ကိုယ့်ကိုကိုယ် အရမ်းညှာလိုက်သလိုဖြစ်သွားတယ်ထင်တယ်။ တနှစ်လုံး လူပျင်းကြီး လုံးလုံးကိုဖြစ်လို့။ ဒီလိုပဲ တနှစ်ကုန်သွားပြီ၊ ရှိစေတော့ပေါ့။&lt;/p&gt;

&lt;p&gt;တကယ်တော့ တနှစ်ကုန်ပြီး နောက်တနှစ်ကူးတိုင်း စိတ်သစ်လူသစ်ဆိုပြီး ဖြစ်တတ်တာမဟုတ်တော့ ကိုယ့်အတွက်ကဘာမှ မထူးဘူးရယ်။ ဒါပေမယ့် ဒီနှစ် ၂၀၁၇ ကတော့ ဇန်နဝါရီပဲ ရှိသေးတာကို လူက အတော်ဂိနေပြီ။ မြန်မာပြည် အလည်ပြန်ပြီး ရုံးပြန်တက်မှ များလိုက်တဲ့ အလုပ်ဆိုတာ ကိုယ့်ကိုယ်ပိုင်အချိန်တောင် မရှိဘူး။ စနေ တနင်္ဂနွေဆိုလည်း ညတောင်ကောင်းကောင်း မအိပ်ရဘူး။ ရုံးကိုလည်း နည်းနည်းတော့များပြီး ဆိုပြီးတေးတေးထားတာ ခုတော့ အတော်များနေပြီ။ ဘယ်နေ့ထွက်စာတင်ဖြစ်မလဲမသိဘူး။ သိပ်တော့ မကြာတော့ဘူးထင်ပါတယ်။ စေတနာတွေ ပျက်နေပြီ။&lt;/p&gt;

&lt;p&gt;ဒီရက်ပိုင်း ကျေနပ်စရာတခုက ရထားစီးရင်းနဲ့စာအုပ်တအုပ် ပြီးအောင်ဖတ်ဖြစ်သွားတာ မဆိုးဘူးပြောရမယ်။ မြန်မာ ပဒေါင်လူမျိုး ဆရာ ပါစကယ်ခူးသွယ်ရေးတဲ့ From the land of Green Ghost ရေးပြီး ဆရာ သင့်လူ ဘာသာပြန်ထားတဲ့ အိုဘယ့် အစိမ်းတို့မြေ စာအုပ်။ တော်တော်လေး ဖတ်လို့ကောင်းတဲ့ စာအုပ်။ ပဒေါင်တွေရဲ့ ရိုးရာဓလေ့တွေကနေစပြီး တိုင်းရားသားလူနည်းစုတွေရဲ့ ဗမာတွေ အပေါ်မှာ မြင်တဲ့ အမြင်တွေ။ ကျောင်းသားလေးတယောက် ပညာရေးအတွက် ကိုယ့်ဝမ်းစာ ကိုယ်ရှာ ကိုယ့်ပညာရေးအတွက် ကိုယ်ကိုယ်တိုင် ကြိုးစားတဲ့ အကြောင်းတွေ။ အရေးအခင်းဖြစ်တော့ ဗမာတွေဖြစ်တာပဲဆိုပြီး ဘေးရှောင်နေခဲ့ရင်းကမှ ဖယ်ခုံပြန်ရောက်မှ စိတ်ထဲမှာ အရေးအခင်းအတွက် လှုပ်ရှားနေတဲ့ သူငယ်ချင်းတွေအတွက် လိပ်ပြာမသန့်ဖြစ်ရင်းက ဖယ်ခုံမှာ ကျောင်းသားခေါင်းဆောင်ဖြစ်လာပြီး ထောက်လှမ်းရေးက လိုက်ဖမ်းလို့ တောတိုးပြေးရတဲ့အကြောင်းတွေ၊ နောက် တောခိုသွားရင်း ကျောင်းသားတွေ ကရင်နီတပ်နဲ့ပေါင်းပြီး စစ်တပ်ကိုပြန်တိုက်နေရတဲ့ အချိန်မှာ ဖြစ်နေတဲ့ ကြောက်စိတ် အားငယ်စိတ်တွေအကြောင်းတွေ၊..... နောက် ကိန်းဘရစ်က ပါမောက္ခနဲ့ စာအသွားအပြန်လုပ်ရင်း ကိန်းဘရစ်မှာ ကျောင်းသွားတက်ဖို့ ဖြစ်လာတဲ့ အကြောင်းတွေနဲ့ တော်တော်လေးကို လူကို ဆွဲခေါ်သွားနိုင်တဲ့စာအုပ်ကောင်း တအုပ်ပါ။
စာအုပ်ဖတ်ပြီးမှ ကိုယ်အရင်ထင်ထားတဲ့ ပဒေါင်ဆိုတာနဲ့ တကယ့်ပဒေါင်က အတော်လေးကွာတာသိရတယ်။ နောက်ပြီး ဖယ်ခုံကိုလည်း အရမ်းသွားချင်သွားတယ်။ ဖယ်ခုံတင်မကဘူး ဖြစ်နိုင်ရင် ဆရာပါစကယ် တောခိုဖို့ ထွက်ပြေးတဲ့ လမ်းကြောင်းတလျောက် ရောက်နိုင်သလောက် သွားလို့ရသလောက် သွားကြည့်ချင်မိတယ်။ တနေ့နေ့ပေါ့။ &lt;/p&gt;

&lt;p&gt;ခုလည်း လူက ငြီးငွေ့လိုက်တာမှ အရမ်းပဲ။ တရက်တရက် ရုံးသွားတယ် ကုဒ်ရေးတယ်။ အိမ်ပြန်လာတဲ့ ကုဒ်ပြန်ရေးတယ် အိပ်တယ် ဒါနဲ့ပဲ အချိန်ကုန်တယ်။ တနေ့တနေ့ ဘာစားရမလဲ ဘာစားခဲ့လဲလည်း မမှတ်မိဘူး။ တော်တော်ကို အထိန်းအကွပ်မဲ့နေသလိုပဲ ခံစားနေမိတယ်။ တယောက်တည်း ပင်ပန်းနေတာ ဘယ်လိုလုပ်မှ ပင်ပင်ပန်းပန်းကြီးဖြစ်နေတာရပ်မလဲ မသိတော့ဘူး။&lt;/p&gt;

&lt;p&gt;ညည်းချင်းကတော့ ဒီမှာတင်ရပ်မှ ထင်ပါတယ်။ မဟုတ်ရင် ညည်းလွန်းလို့ လူစင်စစ်ကနေ ခိုဖြစ်ပြီး ထပြန်သွားမယ်ထင်ပါရဲ့။&lt;/p&gt;</content:encoded></item></channel></rss>